**22.**

Při četbě Písní kosmických nemůže nikdo propadnout existenciálnímu strachu z neznáma, z nekonečného vesmíru, z možného ohrožení člověka. Neruda však nedospěl ke svému pokojnému a vyrovnanému pohledu na vesmír s jeho tatíčkem-měsíčkem jednoduše. Nebyla to žádná idylka být synem malostranského hokynáře a cítit se v tom nejproduktivnějším věku (Hřbitovní kvítí vyšlo už v roce 1857, tedy v Nerudových 23 letech) jako neotesaný zahořklý pesimista a cynik, zvláště když je člověk konfrontován s kolegou Hálkem, jehož Večerní písně jsou pravým opakem této nálady – hlavní je zde šťastná láska a básník je zde vnímán jako národní pěvec a prorok. Moc nechybělo a Neruda přestal psát. Zůstalo by mu sice uspokojivé postavení novináře Národních listů (a jeho fejetony určitě čtenáři měli za dobré), ale básnické ambice se po kritickém odmítnutí prvotiny ukázaly jako pochybné. Ještěže tu byla přítelkyně Karolína Světlá a její láskyplná péče o bouřliváka, který v těch zatuchlých 50. letech bachovského absolutismu – v těch „časech zaživa pohřbených&quot; – dokázal básnit otevřeně a moderně……

V následujícím desetiletí však v sobě nezapřel obdivovatele vědy a pokroku, ale také novináře, který o tomto pokroku v bádání o vesmíru informuje čtenáře, a spíše jako malé fejetony píše Kosmické písně. Takovýto básnický vývoj by čekal málokdo.

(žákovská práce)

**- odhadněte pravděpodobný účel textu**

**- co nového se z výňatku dozvídáte o Janu Nerudovi?**

**- identifikujte funkční styl a slohový útvar**

**- uveďte funkce tohoto stylu, jeho znaky a další slohové útvary**

Zpracování:

