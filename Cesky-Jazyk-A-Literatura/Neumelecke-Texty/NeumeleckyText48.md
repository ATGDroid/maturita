**48.**

Dominantou obrazu je postava ženy, jež tvoří jakýsi střed, ke kterému směřují všechny postavy. Bohyně svou světlou pletí září do okolí a stojí nahá v prohlubni mušle. Dlouhé, zlatem protkávané vlasy, jejichž koncem skrývá svou nahotu jí vlají kolem obličeje. Pravá ruka spočívá na ňadrech a obličej skrývá zasněný až smutný výraz. Vlající vlasy dodávají obrazu pocit pohybu způsobeného větrem, který podtrhují i dvě postavy nalevo. Jedná se o Zefýry. Žena a muž, jenž letí ve vzájemném propletení a popohání mušli svým dechem kupředu, nechávají kolem svých těl plynout světle šedý kus látky představující plášť jednoho ze Zefýrů. Ten se – stejně jako vlasy bohyně – nechává unášet větrem a vytváří tak silnější dojem pohybu, který dodává dílu svěžest.

V pravé části obrazu je uprostřed pohybu zachycena Hóra. Má nachystané nádherné nachové roucho se zelenými květy a zlatým lemováním, které chce Venuši přehodit přes ramena. Samotná Hóra je oděna v lehkých světlých šatech posetých modrým kvítím. Obě ženy, hlavně Venuše, představují vzor ideálu renesanční ženské postavy. Navíc Botticelli zvýraznil oválný obličej a oči posazené dál od sebe.

Na pozadí obrazu je moře. Jeho prostornost působí dojmem, že bohyně připlula z veliké dálky a vlny, které svým znázorněním připomínají racky, dodávají dílu kompaktnost. Barvy, šedá a modrá, navazují atmosféru melancholie.

(_www.saspi.cz_)

**- identifikujte pravděpodobného adresáta textu**

**- charakterizujte text z hlediska subjektivity a objektivity**

**- jaký obraz je předmětem zájmu autora textu?**

**- určete funkční styl a dominantní slohový postup**

**- charakterizujte výstavbu textu**

**- posuďte jazykové prostředky a jazykovou správnost textu**

**Zpracování:**

