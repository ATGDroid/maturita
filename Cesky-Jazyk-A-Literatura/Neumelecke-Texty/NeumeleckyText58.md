**58.**

**XV. NÁHLÉ STAVY POSTIHUJÍCÍ OKO**

1. **Obecné zásady**

Akutní postižení oka je často provázeno bolestí a odpovídající psychickou reakcí. Postižený je neklidný, mne si oči nebo pevně svírá víčka a bojí se vyšetření.

Nejprve postiženého uklidněte a energicky mu zabraňte v počínání, které může jeho stav zhoršit (mnutí oka prsty).

Zjistěte, jak k akutnímu stavu došlo a jaké má postižený obtíže.

Při vyšetřování oka postupujte takto:

- Posaďte nebo postavte postiženého tak, aby světelný zdroj (denní světlo, lampa) dopadal na oko ze strany. Z téže strany také oko vyšetřujte. Přímé osvícení postiženého oka může vyvolat křečovité sevření víček.
- Vyzvěte postiženého, aby otevřel oko sám (např. aby se podíval na své ruce), nebo lehce ukazovákem a palcem otevřete oční štěrbinu.
- Násilím se pokuste otevřít oko jen v nezbytných případech. Především při zjevném poleptání nebo při podezření na poleptání oka u dětí.

U některých akutních stavů je pro vyšetření i ošetření oka nutné provést everzi (vyvrácení) dolního a horního víčka.

(I. Dvořáček - J. Hrabovský, První pomoc)

**- odhadněte pravděpodobný účel textu, odhad zdůvodněte**

**- odhadněte adresáta**

**- analyzujte kompozici výňatku**

**- určete funkční styl a slohový postup, tvrzení zdůvodněte**

**Zpracování:**

