**61.**

Báseň Františka Hrubína je nádherná. Líbí se mi, že každý člověk, ať je jakýkoliv, si odnese to stejné. Ne poučení, ne hořkou pachuť na jazyku, ale úctu k autorovi. František si vybásnil srdce a já očekával podobnou ódu na lásku i ve filmovém zpracování. Bohudík, atmosféra mě stejně drancovala jako při četbě (horko, prašno, pocit, že se něco přiřítí). Jaromír Hanzlík (ano - taky někdy býval mladej kluk) je přesvědčivej do tý největší možný míry, což je nesmírný přínos. Málokdy se stane, že herec odpovídá přesně vaší představě. Romance pro křídlovku mohla být natočena epicky, ale Vávra naštěstí zvolil civilnější formu, která je opravdu bomba a rozhodně filmu prospívá. A když už nic, tak je tu pořád ta báseň, která fakt nezestárne... (Mahalik)

Lyricky romantická poezie filmového plátna, nebo možná také obraz mládí básníka Františka Hrubína, kdo ví? Křehké a krásně dýchající dílo, které ojedinělým způsobem převedl režisér Otakar Vávra do filmové řeči a krásně v něm pojednává o životě a jeho smyslu s ryzí lidskou přesvědčivostí. A že byla jeho volba hlavních představitelů šťastná, není snad nutno ani zdůrazňovat. Opravdu mimořádně zdařilý film. (Tahit)

(_www.csfd.cz_)

**- porovnejte příspěvky obou diskutujících z hlediska obsahu**

**- charakterizujte texty z hlediska objektivity a subjektivity**

**- identifikujte pravděpodobného adresáta textů**

**- přiřaďte texty k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**- charakterizujte jazykové prostředky výňatků, uvádějte příklady z textu; posuďte jazykovou**

**správnost**

**Zpracování:**
