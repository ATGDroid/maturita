**6.**

**Filmový klub – Otakar Vávra**

ČT2 21:25

Kladivo na čarodějnice

Ďábel je vynalézavý. Český film na motivy románu Václava Kaplického (1969). Hrají: V. Šmeral, E. Romančík, J. Kemr, S. Valentová, B. Waleská, E. Cupák, L. Tokoš, J. Obermaierová, J. Štěpničková, B. Holišová a další. Scénář E. Krumbachová a O. Vávra. Kamera J. Illík. Režie Otakar Vávra

| [![](RackMultipart20200420-4-kdg32n_html_fdbe12da65518ab3.jpg)](http://www.ceskatelevize.cz/program/porady/16267/foto/01.jpg) | [![](RackMultipart20200420-4-kdg32n_html_1238641e90183617.jpg)](http://www.ceskatelevize.cz/program/porady/16267/foto/02.jpg) | [![](RackMultipart20200420-4-kdg32n_html_cd14b79647cc2797.jpg)](http://www.ceskatelevize.cz/program/porady/16267/foto/03.jpg) |
| --- | --- | --- |

Jeden z nejznámějších filmů Otakara Vávry vznikl podle stejnojmenného románu Václava Kaplického a podle dochovaných soudních zápisů z čarodějnických procesů z let 1678-1695.

Inkvizitor Boblig, povolaný do města Šumperka, aby vyšetřil přestupek jedné žebračky, zkonstruuje proces, jehož metody zaručují doznání všech obžalovaných. Proti spořádaným a ušlechtilým občanům se náhle vynoří moc, která pod rouškou očišťování kraje od čarodějnic sleduje pouze vlastní obohacení a která neváhá pro tento cíl ničit všechny odpůrce a obětovat životy desítek nevinných lidí...

Na scénáři s Vávrou spolupracovala i výrazná osobnost českého filmu Ester Krumbachová. Oba obohatili scénář neskrývanou analogií s politickými procesy 50. let, jejichž hrůza začala vycházet v 60. letech najevo. Film se tak v obecné podobě stal působivou výstrahou před zneužíváním neomezené moci nad životy lidí.

(http://www.ceskatelevize.cz/program/detail.php?idp=16267&amp;day=1140994800&amp;time=21:25&amp;ch=2&amp;tov=Filmov%FD+klu _b+-+Otakar+V%E1vra&amp;backaddr=search, únor 2006)_

**1. odhadněte účel textu, odhad zdůvodněte**

**2. odhadněte možné vlivy textu (včetně obrázků) na přijetí Kladiva na čarodějnice čtenářem**

**3. přiřaďte text k funkčnímu stylu a slohovému útvaru**

**4. uveďte funkce tohoto stylu, jeho znaky a další slohové útvary**

Zpracování:
