**50.**

Odpoledne už junioři museli zvládnout tradiční pětici roudnických okruhů na devadesát sedm kilometrů. Pokusů o únik bylo opět nespočet, ovšem zcela výjimečný byl atak dánských jezdců. V závěrečném okruhu odskočila šestnáctičlenná skupina, ve které se zvedli právě dva Dánové, jež se ve stoupání do Krabčic rozrostli na trojku kolegů - Andersen, Jensen a Valgren. Trojice nespekulovala jako peloton za ní a „valila&quot; směr cíl Roudnice nad Labem. Únik vydržel a Dánové ve výše zmíněném pořadí bez spurtu protnuli oslavně cílovou páskou. Vítěz Asbjorn Andersen měl pak hned dva důvody k radosti. Nejen, že urval etapový vavřín, ale současně se oblékl do žlutého trikotu lídra závodu. Po každém díle tak zatím na Závodě míru dochází ke střídání stráží. Tentokrát ale Dánové získali takový náskok, díky kterému se všichni tři usadili i na čele celkové klasifikace.

([http://www.peloton.cz/silnice/domaci/danove-si-ze-zavodu-miru-udelali-svuj-sampionat](http://www.peloton.cz/silnice/domaci/danove-si-ze-zavodu-miru-udelali-svuj-sampionat))

**- postihněte účel textu**

**- vyjádřete hlavní myšlenky**

**- charakterizujte slovní zásobu textu, uvádějte příklady z výňatku**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**Zpracování:**

