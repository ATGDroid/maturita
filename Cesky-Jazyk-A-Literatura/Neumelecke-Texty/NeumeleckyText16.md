**16.**

**Historie hradu Karlštejn**

Z majestátného, vrcholně gotického hradu čiší, že ho dal postavit pravověrný křesťan. Jeho stupňovité uspořádání symbolizuje jeruzalémskou Svatou horu s chrámem na vrcholu. Středověká kosmografie považovala Jeruzalém za střed světa, tak snad Karel IV. chtěl, aby se Karlštejn stal středem Svaté říše římské.

**Feministický omyl na Karlštejně**

Kdysi na Karlštejn nemohly ženy – to se traduje dodnes a nejeden laik je s to tomu uvěřit. Však ho v tom utvrzuje i Vrchlického veselohra Noc na Karlštejně. Není to pravda, na Karlštejn měly ženy přístup stejně jako na kterýkoli jiný hrad. Zmatek v tom udělal už v 16. století Václav Hájek z Libočan, který ve své kronice zmínil hrad Karlík. Ten stál nedaleko odsud a podle Hájka měl sloužit jako noclehárna pro dámy, které přes den navštěvovaly své druhy na Karlštejně. Pravdu zjistíme při studiu zakládací listiny kapituly, kde se píše: „Tímto listem na věčné časy zapovídáme, aby žádný na věži zámku Karlštejna, na kteréž předpověděná kaple jest ustavena, s ženou spáti nebo ležeti směl.&quot; Ženy se po hradě pohybovaly volně, přístup jim byl zakázán jen do jednoho patra Velké věže, kde sídlili obránci cenného pokladu.

(http://www.hrad-karlstejn.com)

**1. vysvětlete účel textu; co se z úryvků dozvídáme?**

**2. identifikujte funkční styl**

**3. uveďte funkce tohoto stylu, jeho znaky a slohové útvary**

**4. převeďte citát ze zakládací listiny kapituly do dnešní jazykové podoby**

Zpracování:

