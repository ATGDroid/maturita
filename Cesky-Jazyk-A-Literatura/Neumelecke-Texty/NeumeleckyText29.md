**29.**

_Různí interpreti: William Shakespeare Sonety - Hamlet – Vyznání_

**Audio And Video Center (44:57)**

S literárním odkazem Williama Shakespeara se dá nakládat rozličně. Děj jeho dramat a komedií lze modernizovat, aktualizovat, zpracovávat formou muzikálu - a ve filmové komedii Kouzelný Kristián s Peterem Sellersem a Ringo Starrem dokonce Hamlet při svém monologu předvádí striptýz.

Sedmička studentů muzikálového herectví JAMU v Brně se svoji vyučující, herečkou Janou Janěkovou, přistoupila před dvěma roky k veršům slavného dramatika s plnou pokorou a evidentní snahou nejít zhudebněním proti jejich původnímu duchu, třebaže inspiraci spoluvytvářejícím prostředím se jim stala valašská příroda se svými lesy, potoky a říčkami.

Představení vzniklé jako ročníková práce, které se však ze školního uvedení nakonec dostalo až na malou scénu ND v Brně, jsem sice neměl možnost shlédnout, avšak i pouhý zvukový záznam o jeho bezpochyby jedinečné atmosféře mnohé napovídá. Není působivějšího hudebního nástroje, než je lidský hlas a ty se tady sugestivně proplétají či splývají v pozoruhodných vokálních partech, při nichž síla a čistota Shakespearových Sonetů nejenže není upozadněna, ale ještě o to víc vynikne.

Nejvíce si ale cením schopnosti a ochoty všech zúčastněných posloužit především dílu samému a nesnažit se za každou cenu &#39;prodat&#39; svůj nesporný pěvecký potenciál. Bude proto zajímavé sledovat, kdo z nich si podobné krédo uchová, až se rozprchnou po nejrůznějších muzikálových produkcích.

**Body:**![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_3bd49852fc236a3c.png) ![](RackMultipart20200420-4-qc7ayg_html_a4574264c83ebed0.png) ![](RackMultipart20200420-4-qc7ayg_html_a4574264c83ebed0.png) ![](RackMultipart20200420-4-qc7ayg_html_a4574264c83ebed0.png)

([http://www.muzikus.cz/recenze/Ruzni-interpretiWilliam-Shakespeare-Sonety-Hamlet-Vyznani~04~unor~2002/](http://www.muzikus.cz/recenze/Ruzni-interpretiWilliam-Shakespeare-Sonety-Hamlet-Vyznani~04~unor~2002/))

- **postihněte vztah autora k hodnocenému dílu**
- **odhadněte možný vliv textu na čtenáře**
- **přiřaďte text k funkčnímu stylu a slohovému útvaru**
- **uveďte funkce tohoto stylu, jeho znaky a další slohové útvary**

Zpracování:

