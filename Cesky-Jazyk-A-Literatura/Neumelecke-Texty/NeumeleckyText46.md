**46.**

**AC: Jsou lidé, kterým vadí, že do češtiny expandují výrazy z cizích jazyků. Vy jste ale výjimka, vy si to prý vyloženě pochvalujete!**

**JV:** Já je přímo sbírám, a to už od dětství. Tak například při studiu strojní fakulty jsme měli ve vojenské přípravě spoustu krásných českých slov: místo rozebírání samopalu jsme říkali _rozborka_, místo sestavování _sborka_, později _kamandírovka_ nebo _verbovka_. To bylo dříve, teď pro změnu sbírám anglikanismy. V jednom novém českém filmu třeba řekne manželka manželovi: „Víš co, dneska půjdeme _šopingovat_.&quot; Můj vztah k takovým výrazům mi připomíná to, co kdysi říkali Voskovec s Werichem. Když je něco vzrušovalo a bylo to krásné, po čase to začalo být příšerné. Nebo naopak bylo něco tak příšerné, až to začalo být krásné. Tomu oni říkali _hovadismus_. Přesně to vystihuje vztah k něčemu, o čem nemůžeme říci, jestli to máte rád, nebo naopak nenávidíte, ale každopádně vás to nenechává klidným. Je to takové inspirující podráždění.

(Z přepisu rozhovoru s Janem Vodňanským)

**- postihněte účel textu**

**- vyjádřete autorův postoj k cizojazyčným výrazům v češtině**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**- uveďte, jakým způsobem byla vytvořena slova: rozborka, sborka, hovadismus**

**- nahraďte slovo „šopingovat&quot; slovem spisovným českého původu**

**- uveďte význam slova „expandují&quot;**

**- co je: neologismus a univerbismus**

**Zpracování:**

