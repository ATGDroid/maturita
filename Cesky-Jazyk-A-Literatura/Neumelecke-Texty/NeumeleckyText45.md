**45.**

**Na policii přišla „známá firma&quot; a vynutila si odvoz na záchytku**

5. ledna 2012 9:23

Policejní oddělení v Moravském Krumlově navštívil v noci na úterý opilý pětačtyřicetiletý muž a dožadoval se, aby ho odvezli na záchytku. Tvrdil, že pokud mu policisté nevyhoví, něco si udělá nebo něco zničí.

„Jednalo se o muže, kterého místní policisté dobře znají. Na základě zkušeností s ním usoudili, že nejjednodušší bude jeho požadavku vyhovět,&quot; vysvětlila znojemská policejní mluvčí Lenka Drahokoupilová.

Policisté tím chtěli předejít nepříjemnostem, které by mohl opilec způsobit. Muži totiž naměřili skoro tři promile. Po půlnoci byl již na záchytce v Brně.

Jeho rozmar se mu však prodraží. Kromě noclehu bude platit i policejní doprovod. Cesta do Brna jej přijde na dva a půl tisíce korun.

_(_[_http://brno.idnes.cz_](http://brno.idnes.cz/)_)_

**- posuďte účel textu a určete adresáty textu**

**- vyjádřete hlavní myšlenku textu**

**- vysvětlete význam spojení „známá firma&quot;**

**- charakterizujte výstavbu textu**

**- určete funkční styl a slohový útvar**

**- uveďte funkce tohoto stylu, jeho znaky a další slohové útvary**

**Zpracování:**

