**59.**

Prostředky vysoké poezie, ke kterým se tu okázale odkazuje („elegie&quot; v titulu skladby nepřímo se odvolávající na Ovidiovy básně z vyhnanství, „heroický tón&quot; zpěvu VIII, stejně jako sama vstupní formule Sviť, měsíčku, polehoučku, převzatá spolu s rytmickým půdorysem celé strofy přímo z Erbenovy sbírky lidových písní, ale ve své době poukazující pravděpodobně hlavně k známé Kalinově baladě Hadrnice), jsou příkře odliterárňovány a vlastně parodovány. Především základní elegický postoj, pro který ještě Jungmannova Slovesnost předpisovala, aby byl „čistě člověcký, týkající se vůbec člověka, ne zpěvce samotného&quot;, je jednoznačně spojen s konkrétním a povýtce neliterárním životním obsahem. Báseň zaznamenává četné okolnosti Havlíčkova zatčení a jeho deportace do Tyrol. […]

Konvenční literární prostředky jsou vpádem životního materiálu nemilosrdně usvědčovány z nepravd, obvyklá postava preromanticko-romantické poezie, „vězeň&quot;, ve své obvyklé apostrofě luny je vytlačena výrazně novodobým hrdinou, českým žurnalistou, apostrofa je tak proměněna v beletrizované svědectví a v publicistickou invektivu.

(Slovník básnických knih)

**- postihněte účel textu, tvrzení zdůvodněte**

**- charakterizujte slovní zásobu výňatku**

**- přiřaďte text k funkčnímu stylu, zdůvodněte**

**- uveďte funkce tohoto stylu, jeho znaky a slohové útvary**

**Zpracování:**

