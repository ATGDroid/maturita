**40.**

Pokud se o lvovi říká, že je králem zvířat, potom je hřib smrkový králem houbařské říše. Je obdařen nejen vynikající chutí, ale už samotný pohled na něj vzbuzuje v nejednom houbaři zážitek přímo euforický.

V 60. - 80. letech 20. století se u nás výskyt plodnic hřibu smrkového místy citelně snížil, zřejmě vlivem tzv. kyselých dešťů. V posledním desetiletí se však zdá, že dochází k příznivému obratu. Sběrači hub považují tento druh za vůbec nejcennější - má báječnou oříškovou chuť. Je velmi proměnlivý, může dorůst značné velikosti a váhy, až do 1 kg. Vyroste během několika dní; hmyz klade vajíčka na dolní část třeně a vylíhlé larvy pak putují třeněm do klobouku a rourek. Proto je nejlepší sbírat hřiby smrkové v nejlepším stádiu vývoje. Najdete-li velkou plodnici, rozřízněte její klobouk dříve, než ji dáte do košíku, abyste se přesvědčili, že tam nejsou larvy hmyzu („červi&quot;).

[…]

Hřib smrkový je kulinářsky velmi cenný a všestranně využitelný. Rozkrájený na jemné plátky je zřejmě nejdůležitější obchodní houbou na světě. Sušení je nejlepší způsob jeho uchovávání v domácnostech. Mladé plodnice můžeme dávat do čistého panenského olivového oleje, je však skutečně nejlépe nechat jej vyrůst do dospělosti a pak použít. Pokud jde o přípravu bílých houbových omáček, má konkurenci snad jen v čirůvce májovce.

(www.houbar.cz)

**- vyjádřete téma textu**

**- postihněte účel textu**

**- posuďte míru objektivity autora textu**

**- nalezněte v textu místa, v nichž autor textu navazuje kontakt se čtenářem**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**Zpracování:**

