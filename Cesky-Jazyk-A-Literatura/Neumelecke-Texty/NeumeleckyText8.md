**8.**

**Kytice aneb bang, bang, blam, blam**

Jedenáct výtvarníků zpracovalo do komiksové podoby Kytici Karla Jaromíra Erbena. Nevšední publikaci vydalo nakladatelství Garamond.

Po filmovém zpracování se Erbenova Kytice dočkala převodu do podoby komiksu. Tentokrát se ovšem nejedná o obrazovou vizi jednoho tvůrce, úmyslem vydavatele bylo bezpochyby naopak dosáhnout co největšího rozptylu v uchopení jednotlivých básní. Erbenovy verše tak ožívají prakticky ve všech podobách, které současný komiks nabízí. Velmi různorodá je také nápaditost autorů i výtvarná hodnota jejich projevu.

[…]

Rozhodně působivá je Polednice Moniky Zemánkové − její výrazný výtvarný projev dokáže vyvolat náležitou atmosféru a vystačí přitom se skutečným obsahem Erbenovy balady. Totéž lze říci o Štědrém dnu Kristiny Dufkové.

Jako celek je kniha bezpochyby zajímavým přírůstkem do knihovny vyznavačů komiksu − například dětem ji lze ale sotva předložit bez rizika, že domácnost v následujících dnech navštíví ne-li polednice, pak zcela jistě sociální pracovnice.

Vydání tohoto souboru svědčí mimo jiné o tom, že zásadní dílo české literatury stále žije a inspiruje. A po filmovém zpracování je dalším důkazem, že nejlepší adaptací původních veršů je čtenářova vlastní fantazie.

(Lidové noviny, 27. 4 2006)

**1. postihněte účel textu**

**2. charakterizujte vztah autora textu ke komiksové Kytici**

**3. interpretujte užití citoslovcí v nadpisu textu**

**4. přiřaďte text k funkčnímu stylu a slohovému útvaru, zdůvodněte**

**5. uveďte funkce tohoto stylu, jeho znaky a další slohové útvary**

Zpracování:
