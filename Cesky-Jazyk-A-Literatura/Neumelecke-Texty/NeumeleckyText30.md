**30.**

Občanské sdružení Dětský klub Kamarád je nezisková organizace, kterou založily maminky na rodičovské dovolené. V současné době jsou členy Klubu kromě maminek už i tatínkové.

Cílem Klubu je vytvoření rodinného centra, ve kterém děti, jejich rodiče i ostatní členové rodiny naleznou příležitost k aktivnímu trávení volného času, k navázání nových přátelství, sdílení nápadů a podnětů s ostatními.

Klub Kamarád nabízí alternativu pro rodiče na mateřské/rodičovské dovolené, jimž může pomoci překonat pocity společenské odloučenosti. Budoucím maminkám umožňuje získat informace o porodu a šestinedělí formou odborných přednášek. Klub v rámci svých možností zprostředkovává odbornou i sociální pomoc v návaznosti na celorepublikovou Síť mateřských center.

K dosažení svého cíle provozuje Klub Kamarád především tyto činnosti:

- pravidelné klubové aktivity pro rodiče a děti
- jednorázové akce určené širší veřejnosti

Značná část aktivit se odehrává v prostorách Klubu, kde je k dispozici herna vybavená mimo jiné bazénkem s barevnými míčky, skluzavkou, houpačkou a hračkami. Děti se mohou účastnit různých zájmových kroužků.

Dětský klub Kamarád je tu pro Vás a Vaše děti. Neváhejte a přijďte si hrát.

(www.klubkamarad.cz)

**- postihněte účel textu**

**- charakterizujte adresáta/adresáty textu**

**- uveďte část textu, v němž se autor obrací na adresáta**

**- charakterizujte výstavbu textu**

Zpracování:
