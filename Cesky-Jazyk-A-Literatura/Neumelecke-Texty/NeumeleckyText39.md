**39.**

Velice zajímavé dílo. Otázkou zůstává: opravdu by se lidé chovali tak hloupě, pokud by se nějaká levná pracovní síla (ať již Mloci, mluvící Žáby či třeba Ufouni) naskytla? Čapek zde načrtává byrokratické lidstvo honící se za majetkem, bohatstvím a penězi, které si přitom nevidí na špičku vlastního nosu. To se plně ukazuje v době, kdy začínají první mločí útoky a lidstvo se radí jak by se mělo zachovat, protože Mloci nemají vlastní stát tudíž jim nelze vyhlásit válku.

Položme si otázku: &quot;Jsme opravdu takoví?&quot;. Odpovězme si: &quot;Z části.&quot; Dnešní konzumní společnost se opravdu honí pouze za penězi a cílem všech &quot;normálních&quot; lidí je vydělat co nejvíc peněz, mít pěkné auto a pořádný dům. Člověk se nehodnotí podle toho co má v hlavě, ale podle stavu bankovního konta. Z druhé strany by se ovšem většina lidí minimálně sama sebe zeptala: &quot;Co by, kdyby...&quot;, hrstka by varovně zvedla prst a řekla starostlivé: &quot;Ale, co když...&quot;. Zde jsme, podle mého mínění, jiní než lidé jaké vylíčil Čapek. Bylo to jinou dobou, že je vylíčil právě tak? Nebo snad jinou kulturou? Nevím, tak daleko moje paměti nesahají. Možná se pro obraz románových lidí Čapek tehdy shlédl v Německu, kde všichni táhli za jeden provaz pro lepší zítřky a neohlíželi se nalevo a napravo. Prostě co bylo - bylo a nikoho nic dalšího nezajímalo, stejně jako v knize: jsou mloci - jsou, tak ať pracují. A nic víc, tečka.

(http://capek.misto.cz/mloci.html)

**- shrňte hlavní myšlenky textu**

**- postihněte účel textu, tvrzení zdůvodněte**

**- identifikujte užitý slohový útvar, tvrzení zdůvodněte**

**- charakterizujte slovní zásobu výňatku**

**- je výňatek napsán v souladu se spisovnou normou? Tvrzení doložte na příkladech**

**z textu.**

**Zpracování:**

