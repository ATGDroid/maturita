**1.**

**Božena Němcová v Praze Aloisu Vojtěchu Šemberovi do Vídně**

10. červen 1855

Velectěný příteli! Přiloženě odesílám dva exemplary „Babičky&quot; pro Vás a Vašnost pana Bílka. – Snad Vám to prosté kvítko, co Vám tuto posílám, předvede na mysl obraz českých luhů, milé babičky a rodinného domu – kde ste dětská léta svoje strávil, a pro to upamatování domnívám se, že je mile příjmete. – Co se týká vyvedení té práce, tu ovšem mnoho ještě chybí, nežli by se nazvat mohla dobr/á/ou, ale co není, může být, dá-li pánbůh dále. Začala jsem v tom pracovat po Hynkové smrti, v nejtrapnější době mého života – , když mne omrzelo v světě žít. – Utekla jsem do toho osamělého stavení v malém udolíčku, k nohoum milé babičky, a když jsem slyšela její rozumná slova, její písně a pohádky, když tu přede mnou stál její milý obraz, měla jsem za to, že jsem děvče, běhala jsem veselou myslí po lukách, lese a háji, navštívila ty upřimné duše všecky, a zapomněla při nich na všecek ostatní svět, se všemi jeho trampotami. –

[…]

Pište mi zase jednou, zdrávi-li ste všickni, a jak se Vám v té Vídni daří. – U nás až na Dory, která nemůže boule pozbýt, vše ještě tak dalece zdrávo. – Můj muž vzkazuje svoji úctu, Vám i nejmilejší choti, což i já připisuju s políbením celé rodině. Buďte zdrávi, a podržte v přízni Vaší přítelkyni

B

**1. identifikujte slohový útvar a identifikaci zdůvodněte**

**2. postihněte vztah mezi adresátem a příjemcem textu**

**3. identifikujte jazykové jevy typické pro jazyk 19. století**

Zpracování:
