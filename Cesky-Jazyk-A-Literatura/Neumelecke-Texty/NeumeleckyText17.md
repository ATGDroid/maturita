**17.**

**První výročí zavření staré hospody U Slimáka**

Dne 29. 12. 2008 tomu bylo právě rok, co jsme naposledy zavřeli dveře od naší oblíbené hospůdky pod tribunou v Husových sadech U Slimáka. A právě k tomuto výročí jsme se rozhodli zavzpomínat na tuto kultovní hospodu a uspořádali vzpomínkový průvod městem.

Sešli jsme se v Baru Slimák 2,1, kde jsme se před cestou ještě trošku občerstvili a zahřáli, a kolem šesté hodiny jsme se začali řadit na chodbě. Na cestu jsme si zapálili svíčky a za smutného dunění bubnů a nářku truchlících štamgastů jsme vyrazili po Velké Michalské dolů na Horní Českou po Kovářské a potom kolem Corsa Husovými sady ke starému Slimákovi (nynější stále prázdný Fotbal Bar).

Zde jsme se zastavili a k plotu položili na vzpomínku zapálené svíce, smuteční šerpu s nápisem „Vzpomínáme&quot; a malý věneček. Hurvajs se ujal slova a společně jsme zavzpomínali na staré dobré časy, na všechny ty krásné chvíle plné radosti, které jsme zde strávili.

A že jich nebylo málo. Nespočet oslav narozenin, všechny úspěchy i neúspěchy našich Znojemských Orlů jak po utkáních, tak v televizních přenosech, ale i zápasy české reprezentace, ze kterých nesmím zapomenout na dnes již legendární Nagano. Byla to hospoda plná všech sportovních příznivců nejen hokejových, ale své místo zde měli i znojemští basketbalisté, florbalisté a spousta dalších…

([http://znfans.webnode.cz/news/a1-vyroci-zavreni-stare-hospody-u-slimaka/](http://znfans.webnode.cz/news/a1-vyroci-zavreni-stare-hospody-u-slimaka/))

**1. identifikujte v textu pasáže, které lze označit jako „pábení&quot;; identifikaci zdůvodněte**

**2. určete cílovou skupinu čtenářů textu, určení zdůvodněte**

**3. určete funkční styl a slohový postup**

**4. uveďte funkce tohoto stylu, jeho znaky a slohové útvary**

**5. najděte v textu příklad slangového výrazu a objasněte jeho význam**

Zpracování:

