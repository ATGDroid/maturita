**43.**

**Terminátor není barbar**

Kulturisty nemusím. Zbytnělá muskulatura mě spíš odpuzuje. Vyvolává totiž ve mně podezření, že nadprodukce svalové hmoty je nepřímo úměrná množství šedé kůry mozkové. Když jsem před lety zhlédla snímek Terminátor, v němž akční hrdina Arnold Schwarzenegger nabízel přes celé plátno pohled na předloktí s mohutně vystupujícími žílami o velikosti běžného mužského stehna, udělalo se mi poněkud nevolno. A hbitě jsem usoudila, že do duševního giganta má zřejmě hezky daleko. Později jsem se mu začala v mysli omlouvat a od tohoto pondělka si ho vyloženě vážím, jako člověka, jenž vnáší svěží vítr do zkostnatělého školství.

Podle informací, jež přinesla ČTK, přišel s návrhem, aby učebnice nahradil internet. Pro své doporučení má filmový Barbar Conan racionální zdůvodnění. Děti a dospívající považují síť za běžnou součást svého života a tráví na ní spoustu času. V Americe, stejně jako u nás, se knihy a tištěná média pomalu, ale jistě stávají anachronismem.

(xxOVA.BLOG.RESPEKT.CZ)

**-**  **odhadněte, pro jakého adresáta je text určen**

**- určete, zda lze z textu odhadnout rysy osobnosti autora/autorky (vzdělání, pohlaví,**

**věk …), tvrzení doložte**

**- vysvětlete význam slova anachronismus v textu**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**Zpracování:**

