**57.**

**Bazilišek: Mytická bestie, nebo neškodná ještěrka?**

Opatrně našlapujeme zeleným příšeřím středoamerického tropického pralesa. Přírodní hranici se Spojenými státy, 2597kilometrový kalný tok řeky Rio Grande, jsme nechali za zády již předevčírem.[…] Družný hovor prvních dní se proměnil v unavené hekání a beznadějné pleskání dlaněmi do míst, kam své tenounké jehličky vnořují desítky komářích příživníků. Paul, 27letý student biologie z Washingtonské univerzity, se ostražitě rozhlíží. „Viděl jsem ho,&quot; špitne. Jeho prst zašermuje směrem k nejbližšímu stromu. Mhouříme zrak. Na větvi si hoví zelený ještěr. „Konečně, bazilišek,&quot; vydechneme s úlevou a vytahujeme drahé fotoaparáty. Roztomilý tvor má do hrůzných líčení středověkých bestiářů skutečně daleko. […]

Do armády smí jen samci. Uznale kýváme hlavami. Krasavec s přilbou tvořenou kožním záhybem měří na délku úctyhodných 80 centimetrů, mezi futra při doporučované minimální šířce dveří by se tak vešel na milimetr přesně. Co na tom, že dvě třetiny jeho jasně zeleného těla s namodralými skvrnami měří ocas brázděný zelenočernými pruhy? Jmenovec mytického netvora, dnes již ohrožený ještěr bazilišek zelený (Basiliscus plumifrons), trůní na jedné z větví stromu vypínajícího se na břehu malé tůňky. S helmou připomíná vojáka. Samice mu mohou ozdobu jen závidět. Příroda jim přilbu nadělí v pouhých náznacích.

(http://epocha.rf-hobby.cz/)

**- postihněte účel textu, tvrzení zdůvodněte**

**- uveďte údaje, které jsou pro vás nejzajímavější**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**- charakterizujte jazykové prostředky textu**

**Zpracování:**

