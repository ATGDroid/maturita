**53.**

**Fanoušky museli odtrhnout pořadatelé**

Praha (ČTK) – Fotbalový turnaj Fortuna Víkend šampiónů vidělo v O2Areně přes 15 tisíc diváků, zápasy se však neobešly bez problémů v hledišti. Poprvé musela zasahovat pořadatelská služba při utkání Mladá Boleslav – Slovan Bratislava, kdy se na tribuně střetly oba tábory modro-bílých klubů. Podruhé se ochranka ocitla mezi fanoušky při duelu Bohemians s Austrií Vídeň. Příznivci rakouského klubu deprimováni špatnými výkony svého týmu začali na pokřiky „Auf Wiedersehen&quot;, kterými jim fanoušci Bohemians připomínali předčasné loučení se s turnajem, reagovat agresivně, načež musela zakročit pořadatelská služba. Ta příznivce Austrie uklidnila.

**- odhadněte pravděpodobný účel textu, zdůvodněte**

**- odlište informace podstatné a nepodstatné**

**- určete funkční styl**

**- uveďte funkce tohoto stylu, jeho znaky a slohové útvary**

**- identifikujte ve výňatku slova přejatá a stručně vysvětlete jejich význam**

**- posuďte jazykovou správnost textu**

**Zpracování:**

