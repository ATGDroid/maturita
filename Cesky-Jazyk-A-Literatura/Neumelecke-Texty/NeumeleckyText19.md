**19.**

Nakonec jsem se sešel s panem dopravním šéfem Poddaným. V nádražní restauraci. Zeptal jsem se pana vrchního inspektora v.v., co soudí o Ostře sledovaných vlacích. A o Hrabalovi. „Hrabal,&quot; vzpomíná starý pán, „ten chlap mne stál alespoň rok života. Měl jsem ve čtyřiačtyřicátém na starosti turnus budoucích výpravčích. Ten Hrabal byl mezi nimi. No, co vám mám povídat. Když jsem vykládal, že při křižování na jednokolejné trati musí vždy jeden z vlaků zastavit, on tvrdil, že v Dobrovicích zastavovat nemusí. Ale nakonec složil všechny zkoušky. To asi nebyl ajzboňácký pánbůh doma. A nastoupil v Kostomlatech.

Jednou jsem tam přijel na inspekci a vidím, že Hrabal vyšel z dopravní kanceláře, klekl si a položil ucho na koleje. Že prý zjišťuje, jak je vlak daleko. Během své služby si pořád něco spisoval, návěšť při odjezdu pískal na prsty – no, cestující si z toho dělali legraci. A představte si, že to „číslo&quot; nemělo ani ten nejmenší malér. Z pekla štěstí měl ten chlap. Moc jsem si oddechl, když po válce od dráhy odešel…

(J. Pacovský, Lidé, vlaky, koleje)

**1. postihněte účel textu**

**2. odhadněte význam zkratky v. v.**

**3. co zajímavého se dozvídáme o B. Hrabalovi?**

**4. najděte v textu prvky hovorového a nespisovného jazyka, uveďte příklady typické pro mluvenou podobu jazyka, příklady citově zabarvených slov**

Zpracování:

