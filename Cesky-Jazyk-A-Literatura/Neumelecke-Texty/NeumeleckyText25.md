**25.**

Dvaačtyřicetiletý Jiří S. letos v dubnu v Ostravě brutálním způsobem ubil pěstmi a kopanci svého bytného. S mrtvolou pak podle obžaloby v bytě žil ještě několik dnů. Včera obžalovaný stanul před ostravským krajským soudem. Tvrdí ale, že si vůbec nepamatuje na nějaký konflikt. Jednou ráno prý vstal a měl v bytě mrtvého člověka. Na dubnovou noc si ale nepamatuje. Tvrdí, že doma byl sám a byl opilý. Připouští ale, že se mohli pohádat a porvat. Když se v noci probudil a šel na záchod, bytný ležel na zemi v kuchyni. Ráno pak chtěl spolubydlícího probudit. Když muž nereagoval, šel k němu a zjistil, že je mrtvý. „Pak jsem chlastal. To se vám nestává často, že ráno máte v bytě mrtvolu,&quot; řekl. Na tělo navlékl povlečení. „Nevím, jak komu, ale mně pohled na mrtvolu nedělá dobře,&quot; uvedl. Na policii nešel. Nezavolal ani pomoc. Několikrát ale vyrazil doplnit zásoby alkoholu.

Tělo zavražděného až po šesti dnech našel jeho syn. „Děti se začaly shánět po otci,&quot; řekl státní zástupce. Podle něj obviněný S. přítele ubil. Proces bude pokračovat, rozsudek by mohl být ve čtvrtek.

(Lidové noviny 15. 11. 2006)

**- charakterizujte vystižení psychického stavu vraha**

**- odhadněte, proč se v textu neobjevuje celé příjmení aktéra, ale pouze iniciála**

**příjmení**

**- odhadněte, jaký je vztah autora textu k zločinci, tvrzení doložte**

**- analyzujte jazykové prostředky užité ve výňatku**

**- přiřaďte text k funkčnímu stylu, tvrzení zdůvodněte**

**- uveďte funkce tohoto stylu, jeho znaky a slohové útvary**

**-------------------------------------------------------------------------------------------------**

Zpracování:

