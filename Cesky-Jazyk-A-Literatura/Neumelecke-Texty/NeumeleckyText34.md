**34.**

**Leden 1942 – stanoveno „konečné řešení&quot;**

V Berlíně − Wansee se za předsednictví Reinharda Heydricha konala konference předních německých stranických a státních činitelů. Tématem bylo „konečné řešení&quot; židovské otázky – čili likvidace Židů, jež ostatně probíhala již delší dobu. Tak např. operační skupina A působící v SSSR v oblasti skupiny armád Sever do listopadu roku 1941 popravila 136 421 Židů – mužů, žen i dětí, operační skupina B v oblasti skupiny armád Střed zlikvidovala 45 467 Židů, operační skupina C v oblasti skupiny armád Jih popravila do prosince 1941 95 000 Židů a operační skupina D na Krymu zahubila 92 000 Židů. Na ojedinělé protesty vojáků odpověděl maršál Walter von Reichenau, že je nutné „mít plné pochopení pro nutnost sice tvrdého, avšak zaslouženého potrestání židovských podlidí.&quot; Heydrich, jenž konferenci v Berlíně řídil, jako obvykle vynechal jakékoliv ideologické zdůvodňování připravovaných opatření a přešel přímo k „jádru věci&quot;− k organiz. opatřením. Vysídlovací akce, které již probíhají, je prý třeba chápat jako provizorní řešení; cílem je však „konečné řešení&quot;, k němuž Heydrich řekl: „V rámci tohoto konečného řešení evropské židovské otázky připadá v úvahu evakuace asi jedenácti milionů evropských Židů na východ, kde budou pracovat na stavbě cest a jiných objektů… přičemž nesporně velká část těchto lidí vypadne přirozenou selekcí… Během praktického provádění konečného řešení bude Evropa pročesána od západu na východ.&quot; […]

**Minimální počty Židů zavražděných ve vyhlazovacích táborech** : OSVĚTIM − 3 mil., TREBLINKA – 750 000, BERGEN-BELSEN, Chelmno, Majdanek, Sobibor – 1,5 mil.

(Kronika 20. století, leden 1942)

**- odhadněte účel textu**

**- vysvětlete pojem „holocaust&quot;**

**- v čem spočívala nacistická teorie „konečného řešení&quot;?**

**- přiřaďte text k funkčnímu stylu**

**- uveďte funkce tohoto stylu, jeho znaky a slohové útvary**

**Zpracování:**

