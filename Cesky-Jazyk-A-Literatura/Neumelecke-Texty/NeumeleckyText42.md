**42.**

Boccaccio […] stvořil lidské panorama lásky, odvahy, zbabělosti, vtipu, moudrosti, podvodů a pošetilostí viděné očima mladých lidí. Náměty jednotlivých dní určitým způsobem naznačují tajemství osudu. Vějíř lidských zážitků nezavazuje ani vypravěče, ani posluchače k nějakému konkrétnímu teologickému nebo filozofickému přístupu. V Boccacciově světě nejsou žádné základní ctnosti ani smrtelné hříchy. Hlavními postavami jsou rolníci, dělníci i rytíři a vladykové, poutníci, opaté či trubadúři. Hlavní roli tu ovšem hrají ženy. Dekameron bývá také oprávněně nazýván „literaturou kupecké třídy&quot;. Místo oslavy jasně definovaných ctností zde nalézáme návod, jak se vtipně dostat z řady nepříjemných situací, jak využívat na tržišti svoji předvídavost, chytrost i ostrý jazyk, jak se muži i ženy snaží zvítězit nad nepřízní osudu a využívat jeho přízně a zároveň uspokojit své pohlavní touhy. Boccacccio uprchl ze světa Dantovy alegorie do každodenního světa lásky a vášně, chytrosti a klamu, skrblictví a štědrosti. Neučí nás sice, jak žít ctnostným životem, ale učí nás „umění, jak žít dobře&quot;.

(D. J. Boorstin, Útěk před morem)

**- postihněte účel textu**

**- stručně vyjádřete hlavní myšlenky**

**- co je alegorie?**

**- charakterizujte slovní zásobu výňatku**

**- přiřaďte text k funkčnímu stylu a slohovému útvaru**

**- uveďte funkce tohoto stylu, jeho znaky a další slohové útvary**

**Zpracování:**

