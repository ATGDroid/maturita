**33.**

**Srnec obecný** (_Capreolus capreolus_)

**Charakteristika:** Délka těla 95−140 cm; ocas velmi krátký (jen několik cm), hmotnost 15−30 kg ve střední Evropě, ale až 50 kg ve východní Evropě a na Sibiři.

**Výskyt:** Srnčí zvěř se vyskytuje v nejrůznějších typech krajiny od Evropy po východní Asii. Podle stavby těla lze soudit, že tento malý druh parohaté zvěře žil původně na okraji stepí a lesostepí východní Evropy a Asie. Nejlepší podmínky k životu nalézá srnčí zvěř na okrajích listnatých lesů, a to z několika důvodů: je zde dostatek úkrytů, protože srnci nejsou zvláště dobrými běžci, bohatství pastvy, které potřebuje srnčí v poměrně velké rozmanitosti, a možnost stáhnout se do stínu lesa, nastane-li přílišné vedro, nebo naopak když se rozpoutá sněhová vánice.

Srnec není typické lesní zvíře, i když se dobře prodírá houštím a hledá v něm úkryt. V hustých uzavřených lesích najdeme srnce málokdy, snad pouze jsou-li pronásledováni. V některých oblastech se vyvinula forma takzvaného „polního srnce&quot;, který se prakticky celý rok pohybuje ve volném prostranství. Tady se houfují v zimě do stád, tady vrhají mláďata a odtud prchají rychlým během, jsou-li vyrušeni, nikoli však do nejbližšího lesa, nýbrž ve volném prostranství. […]

Srnci se poznají podle malých parohů. Lodyha parohu vystupuje kolmo z čela a stáčí se méně než u jelenů dozadu. Kromě muntžaka a srnčíka čínského, kteří byli v Evropě vysazeni, je to nejmenší druh parohaté zvěře v Evropě, s jemným utvářením těla, tenkýma dlouhýma nohama a dlouhým štíhlým krkem. Jeho trochu těžší zadní část trupu mu umožňuje snadněji se prodírat křovím a houštinami.

(J. Reichholf, Savci)

**- postihněte účel textu, tvrzení zdůvodněte**

**- charakterizujte výstavbu textu**

**- charakterizujte slovní zásobu výňatku**

**- určete funkční styl a slohový útvar**

**- uveďte funkce tohoto stylu, jeho znaky a další slohové útvary**

**--------------------------------------------------------------------------------------------------------------------------**

**Zpracování:**

