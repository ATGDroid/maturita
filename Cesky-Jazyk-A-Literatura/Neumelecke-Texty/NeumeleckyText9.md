**9.**

**Jak na to, aby se tedy naše dítě zubního ošetření nebálo?**

Nejdůležitější je, aby dítě postupně samo získávalo příznivý vztah k zubnímu lékaři a zubní ordinaci, a tím i k zubnímu ošetření. Musí vidět u rodičů rozhodnost a důvěru k ošetřujícímu lékaři. Nejlepší cestou k tomu je, když se maminka či tatínek dohodnou se svým lékařem a jakmile má dítě prořezané všechny první zoubky, dříve, než kterýkoliv bolí, začnou s ním pravidelně navštěvovat zubní ordinaci. Dítě je velmi vnímavé a postupně si bude zvykat na čekárnu, zdravotní sestřičku a pana zubaře. Počítání zoubků s malou odměnou je první pozitivní vjem, který dítě zaznamenává a jistě se doma rádo všem pochlubí, kolik vlastně těch zoubků má, že jsou moc pěkné a zdravé a že dostalo obrázek. Maminka může počítat s tím, že dítě bude vyžadovat malý kartáček a bude si chtít samo zoubky čistit, což je druhý pozitivní vjem. Dítě již ví, že aby jej nic nebolelo, musí si zoubky po jídle čistit. Třetí vjem spočívá v žádosti dítěte: &quot;Mami, až půjdeš příště k panu zubaři, mohu jít s tebou pro obrázek?&quot;. Tyto postoje dítěte jsou důkazem vytvoření jeho aktivního přístupu k zubní ordinaci a zubní péči. Samo chce, přestává se bát a samo si pečuje o čistotu.

([http://www.stripky.cz/nemoci/zuby/zuby.html](http://www.stripky.cz/nemoci/zuby/zuby.html))

**1. vysvětlete pravděpodobný účel vzniku textu**

**2. jaké rady jsou pro vás nejzajímavější a proč?**

**3. analyzujte jazykové prostředky užité v textu**

**4. přiřaďte text k funkčnímu stylu**

**5. uveďte funkce tohoto stylu, jeho znaky a slohové útvary**

Zpracování:
