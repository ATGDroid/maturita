**26.**

Náchod v letošním roce slaví hned dvě velká výročí. Město, které proslavili klasikové české literatury Alois Jirásek a Božena Němcová, si připomíná nejen 750 let od první historické zmínky, ale i osmdesátiny svého nejproslulejšího rodáka 20. století − spisovatele Josefa Škvoreckého. Na literárněvědnou konferenci věnovanou jeho dílu se sem sjelo na pět desítek přednášejících, mimo jiné i ze Spojených států, Kanady, Švédska, Nizozemí i Ruska. Konferenci v nabitém divadelním sále hotelu Beránek zahájil prezident Václav Klaus.

[…] Nebudu se pouštět do hodnocení Škvoreckého knih, na to tu jsou povolanější, řekl Václav Klaus. Zdůraznil ale, že na Josefu Škvoreckém si cení toho, že do české kultury vnesl duch anglo-amerického konzervatismu, svobodomyslnosti a suchý anglický humor. V Československu 50. a 60. let tak představoval oázu nezávislého myšlení. Právě na přelomu 50. a 60. let, v roce 1958, vyšla Škvoreckého prvotina, román Zbabělci. Vydání knihy, která beze všech příkras líčí chování náchodských za 2. světové války a na jejím konci, bylo literární událostí. Mladý autor si tím ovšem vysloužil i kritiku od tehdejších kulturních papalášů. Milan Uhde ho za publikování Zbabělců i za jeho pozdější činnost v exilu nazval „prozíravým šílencem&quot;.

(http://krajane.radio.cz/cs/article\_detail/213)

**- posuďte objektivitu textu; tvrzení zdůvodněte**

**- charakterizujte výstavbu textu**

**- určete funkční styl a slohový útvar**

**- uveďte funkce tohoto stylu, jeho znaky a další slohové útvary**

Zpracování:

