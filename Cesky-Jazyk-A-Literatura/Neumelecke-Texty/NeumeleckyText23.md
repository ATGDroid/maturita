**23.**

**Jiřímu Menzelovi ujely nervy. Křičel: „Ty hajzle!&quot;**

Jiří Menzel přiletěl z Vídně v neděli v osm hodin deset minut na pražské letiště. To ovšem netušil, že na něho čekají naši fotografové.

A jak režisér reagoval? Napodobil svého soka v lásce a napadl fotografy Blesku i konkurenčních bulvárních novin. Přitom křičel jako smyslu zbavený: „Ty hajzle!&quot;

Vše začalo zcela nenápadně. Jiří Menzel přiletěl na letiště celý zamaskovaný, aby ho s největší pravděpodobností nikdo nepoznal. Tento manévr se mu však nezdařil. Naši fotografové ho odhalili. Nezachránila ho ani čepice a tmavé brýle.

Jakmile režisér Jiří Menzel zjistil, že na něj čekají naši fotografové, začal před nimi kličkovat a snažil se jim utéct. Před sebou strkal vozík s kufry. Když ztratil nervy, rozkřikl se: „Ty hajzle!&quot; a chtěl vozíkem najet do fotografů. Dnes měl ale režisér doopravdy smůlu. Fotografové uskočili a on narazil do betonového sloupu tak nešikovně, že se celý náklad s kufry poroučel k zemi.

Fotografům se podařilo zachytit i Menzelovu milenku. Ta ovšem se svým drahým nejela. Nechala se odvézt taxíkem domů.

A co režisér Jiří Menzel? Ten si nyní nemá se svou manželkou co vyčítat. Je si s Olgou kvit. Olga má patrně zalíbení v mužích stejného zrna. Není to tak dlouho, co její milenec, rovněž režisér, napadl fotografy Blesku obdobně hrubým způsobem.

(http://www.blesk.cz/clanek/105781/jirimu-menzelovi-ujely-nervy-kricel-ty-hajzle.html)

**- vysvětlete na základě výňatku termín „mediální pseudoudálost&quot;**

**- určete funkční styl a slohový útvar**

**- uveďte funkce tohoto stylu, jeho znaky a slohové útvary**

**- objasněte pojem „bulvární tisk&quot;**

**- identifikujte jazykové a stylistické prostředky svědčící o bulvárním zdroji textu**

Zpracování:

