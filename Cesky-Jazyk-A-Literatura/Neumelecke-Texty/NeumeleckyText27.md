**27.**

Je to docela smutné, když film z české historie musí natočit Amíci… To zas bude pěkná patlanina.

Libuše nebude kněžna, to je moc málo, ale rovnou císařovna, a nebude umět věštit, vždyť co to je? Ale bude umět telepaticky zapálit lidi a každou středu z ní bude vlkodlak a v neděli upír! Děj se bude odehrávat kolem legendárního pokladu praotce Čecha – Czechginstana (bude ho hrát Chuck Noris), jenž ho ukryl ve strdí v úle zmutovaných včel na 8000 metrů vysoké velehoře Říp (nevyslovitelné - tedy Mt. Black Death), obývanou zlou čarodějnicí Tetou, svalovcem Bivojem a sexy dračicí Kazi!

No, natočit to můžou aspoň zábavně… Ale já myslela, že Libuše měla být ta nejmoudřejší. Proč to teda musí být taková děsná barbína?! Ať je klidně blond, ale proboha nějaký inteligentnější typ…

Vždyť ta Winter Ave vypadá spíš na nějakou podvyživenou Valkýru nebo nějakou poletuchu jak z Pána Prstenů. Libuše musela být pořádná herdekbába, aby ty pohany vůbec zvládla […]

Každá popularizace české mytologie je dobrá. Když je to v české koprodukci, tak by tam neměly být velké úlety od zažité tradice. Film by měl posílit českou národní hrdost.

Proč zrovna naše mýty a pověsti?! Určitě se najde někde jinde něco zajímavějšího k prznění. To zase bude kýč, velké hrdinství, erotika a závěrem ve větru se třepetající americká vlajka.

(z diskuse ke zprávě o chystaném americkém filmu o kněžně Libuši)

**- porovnejte argumenty pro a proti natočení Libuše americkými filmaři**

**- posuďte vyznění jednotlivých příspěvků**

**- identifikujte funkční styl a slohový útvar**

**- uveďte funkce tohoto stylu, jeho znaky a další slohové útvary**

**- charakterizujte jazykové prostředky užité ve výňatku**

Zpracování:
